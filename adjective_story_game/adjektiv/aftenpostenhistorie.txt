Etter en ADJEKTIV sommer, kommer den ADJEKTIV høsten. Det ser ikke helt lyst ut.

Den ADJEKTIV IS-gruppen blir stadig drøyere, mens selv våre ADJEKTIV svenske brødre er skremt av den ADJEKTIV Putin.

Men det stopper ikke der, listen er ADJEKTIV og lang.

Nordmenn plager hverandre med ADJEKTIV netthets. Den tidligere så ADJEKTIV villaksen er i ferd med å forsvinne fra ADJEKTIV vassdrag.

Våre ADJEKTIV  fotballspillere har sjelden vært dårligere representert i ADJEKTIV Premier League, og landets ADJEKTIV kornsiloer er ikke lenger trygge.

Det rakner videre i landets ADJEKTIV avishus, mens den ADJEKTIV PR-bransjen vokser.

Ståle ble kastet ut av det ADJEKTIV Big Brother-huset, kaffebarutvalget i Oslo blir stadig mer ADJEKTIV, og vinteren tør vi ikke engang tenke på.

Orker du ikke mer?

Fatt ADJEKTIV mot, det finnes alltid et ADJEKTIV botemiddel.

Fortidens lykkeglimt driver oss fremover når vi vasser i sirup. Din venn i tristessen er den ADJEKTIV, men likevel så ADJEKTIV nostalgien.

Så vi går på sopptur i ADJEKTIV nikkers og snakker om tidligere tiders ADJEKTIV fangstfelter, som dessverre ikke finnes lenger.

Vi arrangerer pokerkvelder, topper hverandres ADJEKTIV fyllehistorier og prater om den legendariske potten som Bønna dro inn i det ADJEKTIV kollektivet i studietiden.

Vi inviterer til middagsselskaper og diskuterer gamle, ADJEKTIV venner, gjenopplever ADJEKTIV fester, før noen nærmere midnatt setter på ADJEKTIV Nik Kershaw-hits, som man danser til med ADJEKTIV bevegelser.

Slikt er likevel ADJEKTIV amatørmimring.

For de som virkelig kan sin nostalgi, drar tilbake til barndommens ADJEKTIV bursdager, da lykken var pølse-i-lompe, bløtkake med banan og bringebær, Super-Ted, godteposer med rosinpakker og cola-Bugg – før bursdagsbarnmammaen hysjet på alle, der man samlet seg ADJEKTIV og ADJEKTIV i ring, og pønsket på ADJEKTIV nyord med promp.

Hobbyforskning viser at lite kan ta stikke hull på en dyster boble bedre enn en ADJEKTIV adjektivhistorie. Nå fortjener den sin ADJEKTIV renessanse.

Dette er mitt råd: Invitér en gjeng. Finn frem penn og papir. La adjektivene flomme. Så kan den ADJEKTIV høsten bare komme. For adjektivhistorien kommer fortsatt med 100 prosent ADJEKTIV garanti.

Enig, ADJEKTIV leser?


(Dennet teksten er hentet fra Aftenposten: http://www.aftenposten.no/nyheter/iriks/Den-_________-adjektivhistorien-7701945.html)